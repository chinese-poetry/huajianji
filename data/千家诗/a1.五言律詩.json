[
  {
    "title": "幸蜀回至劍門",
    "paragraphs": [
      "劍閣橫雲峻，鑾輿出狩回。",
      "翠屏千仞合，丹嶂五丁開。",
      "灌木縈旗轉，仙雲拂馬來。",
      "乘時方在德，嗟爾勒銘才。"
    ],
    "author": "李隆基",
    "dynasty": "唐",
    "notes": []
  },
  {
    "title": "和晉陵陸承相",
    "paragraphs": [
      "獨有宦遊人，偏驚物候新。",
      "雲霞出海曙，梅柳渡江春。",
      "淑氣催黃鳥，晴光轉綠蘋。",
      "忽聞歌古調，歸思欲沾巾。"
    ],
    "author": "杜審言",
    "dynasty": "唐",
    "notes": []
  },
  {
    "title": "蓬萊三殿侍宴奉敕詠終南山",
    "paragraphs": [
      "北斗掛城邊，南山倚殿前。",
      "雲標金闕回，樹杪玉堂懸。",
      "半嶺通佳氣，中峯繞瑞煙。",
      "小臣持獻壽，長此戴堯天。"
    ],
    "author": "杜審言",
    "dynasty": "唐",
    "notes": []
  },
  {
    "title": "春夜別友人",
    "paragraphs": [
      "銀燭吐青煙，金尊對綺筵。",
      "離堂思琴瑟，別路繞山川。",
      "明月懸高樹，長河沒曉天。",
      "悠悠洛陽道，此會在何年。"
    ],
    "author": "陳子昂",
    "dynasty": "唐",
    "notes": []
  },
  {
    "title": "長寧公主東莊侍宴",
    "paragraphs": [
      "別業臨青甸，鳴鑾降紫霄。",
      "長筵鵷鷺集，仙管鳳凰調。",
      "樹接南山近，煙含北渚遙。",
      "承恩鹹已醉，戀賞未還鑣。"
    ],
    "author": "李嶠",
    "dynasty": "唐",
    "notes": []
  },
  {
    "title": "恩賜麗正殿書院賜宴應制得林字",
    "paragraphs": [
      "東壁圖書府，西園翰墨林。",
      "誦詩聞國政，講易見天心。",
      "位竊和羹重，恩叨醉酒深。",
      "載歌春興曲，情竭爲知音。"
    ],
    "author": "張說",
    "dynasty": "唐",
    "notes": []
  },
  {
    "title": "送友人",
    "paragraphs": [
      "青山橫北郭，白水繞東城。",
      "此地一爲別，孤篷萬里徵。",
      "浮雲遊子意，落日故人情。",
      "揮手自茲去，蕭蕭斑馬鳴。"
    ],
    "author": "李白",
    "dynasty": "唐",
    "notes": []
  },
  {
    "title": "送友人入蜀",
    "paragraphs": [
      "見說蠶叢路，崎嶇不易行。",
      "山從人面起，雲傍馬頭生。",
      "芳樹籠秦棧，春流繞蜀城。",
      "升沈應已定，不必問君平。"
    ],
    "author": "李白",
    "dynasty": "唐",
    "notes": []
  },
  {
    "title": "次北固山下",
    "paragraphs": [
      "客路青山外，行舟綠水前。",
      "潮平兩岸闊，風正一帆懸。",
      "海日生殘夜，江春入舊年。",
      "鄉書何處達，歸雁洛陽邊。"
    ],
    "author": "王灣",
    "dynasty": "唐",
    "notes": []
  },
  {
    "title": "蘇氏別業",
    "paragraphs": [
      "別業居幽處，到來生隱心。",
      "南山當戶牖，澧水映園林。",
      "竹覆經冬雪，庭昏未夕陰。",
      "寥寥人境外，閒坐聽春禽。"
    ],
    "author": "祖詠",
    "dynasty": "唐",
    "notes": []
  },
  {
    "title": "春宿左省",
    "paragraphs": [
      "花隱掖垣暮，啾啾棲鳥過。",
      "星臨萬戶動，月傍九霄多。",
      "不寢聽金鑰，因風想玉坷。",
      "明朝有封事，數問夜如何？"
    ],
    "author": "杜甫",
    "dynasty": "唐",
    "notes": []
  },
  {
    "title": "題玄武禪師屋壁",
    "paragraphs": [
      "何年顧虎頭，滿壁畫滄州。",
      "赤日石林氣，青天江海流。",
      "錫飛常近鶴，杯渡不驚鷗。",
      "似得廬山路，真隨惠遠遊。"
    ],
    "author": "杜甫",
    "dynasty": "唐",
    "notes": []
  },
  {
    "title": "終南山",
    "paragraphs": [
      "太乙近天都，連山到海隅。",
      "白雲回望合，青靄入看無。",
      "分野中峯變，陰晴衆壑殊。",
      "欲投何處宿，隔水問樵夫。"
    ],
    "author": "王維",
    "dynasty": "唐",
    "notes": []
  },
  {
    "title": "登總持閣",
    "paragraphs": [
      "高閣逼諸天，登臨近日邊。",
      "晴開萬井樹，愁看五陵煙。",
      "檻外低秦嶺，窗中小渭川。",
      "早知清淨理，常願奉金仙。"
    ],
    "author": "岑參",
    "dynasty": "唐",
    "notes": []
  },
  {
    "title": "寄左省杜拾遺",
    "paragraphs": [
      "聯步趨丹陛，分曹限紫薇。",
      "曉隨天仗入，暮惹御香歸。",
      "白髮悲花落，青雲羨鳥飛。",
      "聖朝無闕事，自覺諫書稀。"
    ],
    "author": "岑參",
    "dynasty": "唐",
    "notes": []
  },
  {
    "title": "登兗州城樓",
    "paragraphs": [
      "東郡趨庭日，南樓縱目初。",
      "浮雲連海岱，平野入青徐。",
      "孤嶂秦碑在，荒城魯殿餘。",
      "從來多古意，臨眺獨躊躇。"
    ],
    "author": "杜甫",
    "dynasty": "唐",
    "notes": []
  },
  {
    "title": "杜少府之任蜀州",
    "paragraphs": [
      "城闕輔三秦，風煙望五津。",
      "與君離別意，同是宦遊人。",
      "海內存知己，天涯若比鄰。",
      "無爲在歧路，兒女共沾巾。"
    ],
    "author": "王勃",
    "dynasty": "唐",
    "notes": []
  },
  {
    "title": "送崔融",
    "paragraphs": [
      "君王行出將，書記遠從徵。",
      "祖帳連河闕，軍麾動洛城。",
      "旌旗朝朔氣，笳吹夜邊聲。",
      "坐覺煙塵少，秋風古北平。"
    ],
    "author": "杜審言",
    "dynasty": "唐",
    "notes": []
  },
  {
    "title": "扈從登封途中作",
    "paragraphs": [
      "帳殿鬱崔嵬，仙遊實壯哉！",
      "曉雲連幕卷，夜火雜星迴。",
      "谷暗千旗出，山鳴萬乘來。",
      "扈從良可賦，終乏掞天才。"
    ],
    "author": "宋之問",
    "dynasty": "唐",
    "notes": []
  },
  {
    "title": "題義公禪房",
    "paragraphs": [
      "義公習禪寂，結宇依空林。",
      "戶外一峯秀，階前衆壑深。",
      "夕陽連雨足，空翠落庭陰。",
      "看取蓮花淨，方知不染心。"
    ],
    "author": "孟浩然",
    "dynasty": "唐",
    "notes": []
  },
  {
    "title": "醉後贈張九旭",
    "paragraphs": [
      "世上漫相識，此翁殊不然。",
      "興來書自聖，醉後語尤顛。",
      "白髮老閒事，青雲在目前。",
      "牀頭一壺酒，能更幾回眠。"
    ],
    "author": "高適",
    "dynasty": "唐",
    "notes": []
  },
  {
    "title": "玉臺觀",
    "paragraphs": [
      "浩劫因王造，平臺訪古遊。",
      "彩雲蕭史駐，文字魯恭留。",
      "宮闕通羣帝，乾坤到十洲。",
      "人傳有笙鶴，時過北山頭。"
    ],
    "author": "高適",
    "dynasty": "唐",
    "notes": []
  },
  {
    "title": "觀李固請司馬弟山水圖",
    "paragraphs": [
      "方丈渾連水，天台總映雲。",
      "人間長見畫，老去限空聞。",
      "范蠡舟偏小，王喬鶴不羣。",
      "此生隨萬物，何處出塵氛。"
    ],
    "author": "杜甫",
    "dynasty": "唐",
    "notes": []
  },
  {
    "title": "旅夜書懷",
    "paragraphs": [
      "細草微風岸，危檣獨夜舟。",
      "星垂平野闊，月涌大江流。",
      "名豈文章著，官因老病休。",
      "飄飄何所似，天地一沙鷗。"
    ],
    "author": "杜甫",
    "dynasty": "唐",
    "notes": []
  },
  {
    "title": "登岳陽樓",
    "paragraphs": [
      "昔聞洞庭水，今上岳陽樓。",
      "吳楚東南坼，乾坤日月浮。",
      "親朋無一字，老病有孤舟。",
      "戎馬關山北，憑軒涕泗流。"
    ],
    "author": "杜甫",
    "dynasty": "唐",
    "notes": []
  },
  {
    "title": "江南旅情",
    "paragraphs": [
      "楚山不可極，歸路但蕭條。",
      "海色晴看雨，江聲夜聽潮。",
      "劍留南鬥近，書寄北風遙。",
      "爲報空潭橘，無媒寄洛橋。"
    ],
    "author": "祖詠",
    "dynasty": "唐",
    "notes": []
  },
  {
    "title": "宿龍興寺",
    "paragraphs": [
      "香剎夜忘歸，鬆清古殿扉。",
      "燈明方丈室，珠系比丘衣。",
      "白日傳心淨，青蓮喻法微。",
      "天花落不盡，處處鳥銜飛。"
    ],
    "author": "綦毋潛",
    "dynasty": "唐",
    "notes": []
  },
  {
    "title": "破山寺後禪院",
    "paragraphs": [
      "清晨入古寺，初日照高林。",
      "曲徑通幽處，禪房花木深。",
      "山光悅鳥性，潭影空人心。",
      "萬籟此俱寂，惟聞鐘磬音。"
    ],
    "author": "常建",
    "dynasty": "唐",
    "notes": []
  },
  {
    "title": "題鬆汀驛",
    "paragraphs": [
      "山色遠含空，蒼茫澤國東。",
      "海明先見日，江白迥聞風。",
      "鳥道高原去，人煙小徑通。",
      "那知舊遺逸，不在五湖中。"
    ],
    "author": "張佑",
    "dynasty": "唐",
    "notes": []
  },
  {
    "title": "聖果寺",
    "paragraphs": [
      "路自中峯上，盤迴出薜蘿。",
      "到江吳地盡，隔岸越山多。",
      "古木叢青藹，遙天浸白波。",
      "下方城郭近，鐘磬雜笙歌。"
    ],
    "author": "釋處默",
    "dynasty": "唐",
    "notes": []
  },
  {
    "title": "野望",
    "paragraphs": [
      "東皋薄暮望，徙倚欲何依。",
      "樹樹皆秋色，山山惟落暉。",
      "牧人驅犢返，獵馬帶禽歸。",
      "相顧無相識，長歌懷采薇。"
    ],
    "author": "王績",
    "dynasty": "唐",
    "notes": []
  },
  {
    "title": "送著作佐郎崔融等從樑王東征",
    "paragraphs": [
      "金天方肅殺，白露始專征。",
      "王師非樂戰，之子慎佳兵。",
      "海氣侵南部，邊風掃北平。",
      "莫賣盧龍塞，歸邀麟閣名。"
    ],
    "author": "陳子昂",
    "dynasty": "唐",
    "notes": []
  },
  {
    "title": "攜妓納涼晚際遇雨",
    "paragraphs": [
      {
        "subchapter": "其一",
        "paragraphs": [
          "落日放船好，輕風生浪遲。",
          "竹深留客處，荷淨納涼時。",
          "公子調冰水，佳人雪藕絲。",
          "片雲頭上黑，應是雨催詩。"
        ]
      },
      {
        "subchapter": "其二",
        "paragraphs": [
          "雨來沾席上，風急打船頭。",
          "越女紅裙溼，燕姬翠黛愁。",
          "纜侵堤柳系，幔捲浪花浮。",
          "歸路翻蕭颯，陂塘五月秋。"
        ]
      }
    ],
    "author": "杜甫",
    "dynasty": "唐",
    "notes": []
  },
  {
    "title": "宿雲門寺閣",
    "paragraphs": [
      "香閣東山下，煙花象外幽。",
      "懸燈千嶂夕，卷幔五湖秋。",
      "畫壁餘鴻雁，紗窗宿鬥牛。",
      "更疑天路近，夢與白雲遊。"
    ],
    "author": "孫逖",
    "dynasty": "唐",
    "notes": []
  },
  {
    "title": "秋登宣城謝眺北樓",
    "paragraphs": [
      "江城如畫裏，山晚望晴空。",
      "兩水夾明鏡，雙橋落彩虹。",
      "人煙寒橘柚，秋色老梧桐。",
      "誰念北樓上，臨風懷謝公。"
    ],
    "author": "李白",
    "dynasty": "唐",
    "notes": []
  },
  {
    "title": "臨洞庭",
    "paragraphs": [
      "八月湖水平，涵虛混太清。",
      "氣蒸雲夢澤，波撼岳陽城。",
      "欲濟無舟楫，端居恥聖明。",
      "坐觀垂釣者，徒有羨魚情。"
    ],
    "author": "孟浩然",
    "dynasty": "唐",
    "notes": []
  },
  {
    "title": "過香積寺",
    "paragraphs": [
      "不知香積寺，數裏入雲峯。",
      "古木無人徑，深山何處鐘。",
      "泉聲咽危石，日色冷青松。",
      "薄暮空潭曲，安禪製毒龍。"
    ],
    "author": "王維",
    "dynasty": "唐",
    "notes": []
  },
  {
    "title": "送鄭侍御謫閩中",
    "paragraphs": [
      "謫去君無恨，閩中我舊過。",
      "大都秋雁少，只是夜猿多。",
      "東路雲山合，南天瘴癘和。",
      "自當逢雨露，行矣順風波。"
    ],
    "author": "高適",
    "dynasty": "唐",
    "notes": []
  },
  {
    "title": "秦州雜詩",
    "paragraphs": [
      "鳳林戈未息，魚海路常難。",
      "候火雲峯峻，懸軍幕井乾。",
      "風連西極動，月過北庭寒。",
      "故老思飛將，何時議築壇。"
    ],
    "author": "杜甫",
    "dynasty": "唐",
    "notes": []
  },
  {
    "title": "禹廟",
    "paragraphs": [
      "禹廟空山裏，秋風落日斜。",
      "荒庭垂橘柚，古屋畫龍蛇。",
      "雲氣生虛壁，江深走白沙。",
      "早知乘四載，疏鑿控三巴。"
    ],
    "author": "杜甫",
    "dynasty": "唐",
    "notes": []
  },
  {
    "title": "望秦川",
    "paragraphs": [
      "秦川朝望迥，日出正東峯。",
      "遠近山河淨，逶迤城闕重。",
      "秋聲萬戶竹，寒色五陵鬆。",
      "有客歸歟嘆，悽其霜露濃。"
    ],
    "author": "李頎",
    "dynasty": "唐",
    "notes": []
  },
  {
    "title": "同王徵君洞庭有懷",
    "paragraphs": [
      "八月洞庭秋，瀟湘水北流。",
      "還家萬里夢，爲客五更愁。",
      "不用開書帙，偏宜上酒樓。",
      "故人京洛滿，何日復同遊。"
    ],
    "author": "張謂",
    "dynasty": "唐",
    "notes": []
  },
  {
    "title": "渡揚子江",
    "paragraphs": [
      "桂楫中流望，空波兩岸明。",
      "林開揚子驛，山出潤州城。",
      "海盡邊陰靜，江寒朔吹生。",
      "更聞楓葉下，淅瀝度秋聲。"
    ],
    "author": "丁仙芝",
    "dynasty": "唐",
    "notes": []
  },
  {
    "title": "幽州夜歌",
    "paragraphs": [
      "涼風吹夜雨，蕭瑟動寒林。",
      "正有高堂宴，能忘遲暮心。",
      "軍中宜劍舞，塞上重笳音。",
      "不作邊城將，誰知恩遇深。"
    ],
    "author": "張說",
    "dynasty": "唐",
    "notes": []
  }
]