[
  {
    "title": "鸡鸣",
    "paragraphs": [
      "鸡既鸣矣，朝既盈矣。匪鸡则鸣，苍蝇之声。",
      "东方明矣，朝既昌矣。匪东方则明，月出之光。",
      "虫飞薨薨，甘与子同梦。会且归矣，无庶予子憎。"
    ],
    "author": "佚名",
    "dynasty": "国风-齐风",
    "notes": []
  },
  {
    "title": "还",
    "paragraphs": [
      "子之还兮，遭我乎狃之间兮。并驱从两肩兮，揖我谓我儇兮。",
      "子之茂兮，遭我乎狃之道兮。并驱从两牡兮，揖我谓我好兮。",
      "子之昌兮，遭我乎狃之阳兮。并驱从两狼兮，揖我谓我臧兮。"
    ],
    "author": "佚名",
    "dynasty": "国风-齐风",
    "notes": []
  },
  {
    "title": "着",
    "paragraphs": [
      "俟我于着乎而，充耳以素乎而，尚之以琼华乎而。",
      "俟我于庭乎而，充耳以青乎而，尚之以琼莹乎而。",
      "俟我于堂乎而，充耳以黄乎而，尚之以琼英乎而。"
    ],
    "author": "佚名",
    "dynasty": "国风-齐风",
    "notes": []
  },
  {
    "title": "东方之日",
    "paragraphs": [
      "东方之日兮，彼姝者子，在我室兮。在我室兮，履我即兮。",
      "东方之月兮，彼姝者子，在我闼兮。在我闼兮，履我发兮。"
    ],
    "author": "佚名",
    "dynasty": "国风-齐风",
    "notes": []
  },
  {
    "title": "东方未明",
    "paragraphs": [
      "东方未明，颠倒衣裳。颠之倒之，自公召之。",
      "东方未晞，颠倒裳衣。倒之颠之，自公令之。",
      "折柳樊圃，狂夫瞿瞿。不能辰夜，不夙则莫。"
    ],
    "author": "佚名",
    "dynasty": "国风-齐风",
    "notes": []
  },
  {
    "title": "南山",
    "paragraphs": [
      "南山崔崔，雄狐绥绥。鲁道有荡，齐子由归。既曰归止，曷又怀止？",
      "葛屦五两，冠緌双止。鲁道有荡，齐子庸止。既曰庸止，曷又从止？",
      "蓺麻如之何？衡从其亩。取妻如之何？必告父母。既曰告止，曷又鞠止？",
      "析薪如之何？匪斧不克。取妻如之何？匪媒不得。既曰得止，曷又极止？"
    ],
    "author": "佚名",
    "dynasty": "国风-齐风",
    "notes": []
  },
  {
    "title": "甫田",
    "paragraphs": [
      "无田甫田，维莠骄骄。无思远人，劳心忉忉。",
      "无田甫田，维莠桀桀。无思远人，劳心怛怛。",
      "婉兮娈兮。总角丱兮。未几见兮，突而弁兮！"
    ],
    "author": "佚名",
    "dynasty": "国风-齐风",
    "notes": []
  },
  {
    "title": "卢令",
    "paragraphs": [
      "卢令令，其人美且仁。",
      "卢重环，其人美且鬈。",
      "卢重鋂，其人美且偲。"
    ],
    "author": "佚名",
    "dynasty": "国风-齐风",
    "notes": []
  },
  {
    "title": "敝笱",
    "paragraphs": [
      "敝笱在梁，其鱼鲂鳏。齐子归止，其从如云。",
      "敝笱在梁，其鱼鲂鱮。齐子归止，其从如雨。",
      "敝笱在梁，其鱼唯唯。齐子归止，其从如水。"
    ],
    "author": "佚名",
    "dynasty": "国风-齐风",
    "notes": []
  },
  {
    "title": "载驱",
    "paragraphs": [
      "载驱薄薄，簟茀朱鞹。鲁道有荡，齐子发夕。",
      "四骊济济，垂辔沵沵。鲁道有荡，齐子岂弟。",
      "汶水汤汤，行人彭彭。鲁道有荡，齐子翱翔。",
      "汶水滔滔，行人儦儦。鲁道有荡，齐了游敖。"
    ],
    "author": "佚名",
    "dynasty": "国风-齐风",
    "notes": []
  },
  {
    "title": "猗嗟",
    "paragraphs": [
      "猗嗟昌兮，颀而长兮。抑若扬兮，美目扬兮。巧趋跄兮，射则臧兮。",
      "猗嗟名兮，美目清兮。仪既成兮，终日射侯，不出正兮，展我甥兮。",
      "猗嗟娈兮，清扬婉兮。舞则选兮，射则贯兮，四矢反兮，以御乱兮。"
    ],
    "author": "佚名",
    "dynasty": "国风-齐风",
    "notes": []
  }
]