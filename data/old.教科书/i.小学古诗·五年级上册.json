[
  {
    "dynasty": "清代", 
    "notes": [], 
    "author": "纳兰性德", 
    "paragraphs": [
      "山一程，水一程，身向榆关那畔行，夜深千帐灯。", 
      "风一更，雪一更，聒碎乡心梦不成，故园无此声。"
    ], 
    "title": "长相思·山一程"
  }, 
  {
    "dynasty": "唐代", 
    "notes": [], 
    "author": "张籍", 
    "paragraphs": [
      "洛阳城里见秋风，欲作家书意万重。", 
      "复恐匆匆说不尽，行人临发又开封。"
    ], 
    "title": "秋思"
  }, 
  {
    "dynasty": "宋代", 
    "notes": [], 
    "author": "王安石", 
    "paragraphs": [
      "京口瓜洲一水间，钟山只隔数重山。", 
      "春风又绿江南岸，明月何时照我还？"
    ], 
    "title": "泊船瓜洲"
  }, 
  {
    "dynasty": "宋代", 
    "notes": [], 
    "author": "陆游", 
    "paragraphs": [
      "驿外断桥边，寂寞开无主。已是黄昏独自愁，更著风和雨。", 
      "无意苦争春，一任群芳妒。零落成泥碾作尘，只有香如故。"
    ], 
    "title": "卜算子·咏梅"
  }
]