[
  {
    "dynasty": "南北朝", 
    "notes": [], 
    "author": "佚名", 
    "paragraphs": [
      "唧唧复唧唧，木兰当户织。不闻机杼声，惟闻女叹息。(", 
      "惟", 
      "闻 通：唯)问女何所思，问女何所忆。女亦无所思，女亦无所忆。昨夜见军帖，可汗大点兵，军书十二卷，卷卷有爷名。阿爷无大儿，木兰无长兄，愿为市鞍马，从此替爷征。", 
      "", 
      "东市买骏马，西市买鞍鞯，南市买辔头，北市买长鞭。旦辞爷娘去，暮宿黄河边，不闻爷娘唤女声，但闻黄河流水鸣溅溅。旦辞黄河去，暮至黑山头，不闻爷娘唤女声，但闻燕山胡骑鸣啾啾。", 
      "", 
      "万里赴戎机，关山度若飞。朔气传金柝，寒光照铁衣。将军百战死，壮士十年归。", 
      "", 
      "归来见天子，天子坐明堂。策勋十二转，赏赐百千强。可汗问所欲，木兰不用尚书郎，愿驰千里足，送儿还故乡。(一作：愿借明驼千里足)", 
      "", 
      "爷娘闻女来，出郭相扶将；阿姊闻妹来，当户理红妆；小弟闻姊来，磨刀霍霍向猪羊。开我东阁门，坐我西阁床，脱我战时袍，著我旧时裳。当窗理云鬓，对镜帖花黄。出门看火伴，火伴皆惊忙：同行十二年，不知木兰是女郎。（", 
      "帖", 
      "通：贴；惊", 
      "忙", 
      "一作：惶；惶", 
      "火", 
      "伴 通：", 
      "伙", 
      "）", 
      "", 
      "雄兔脚扑朔，雌兔眼迷离；双兔傍地走，安能辨我是雄雌？"
    ], 
    "title": "木兰诗 / 木兰辞"
  }
]