[
  {
    "title": "山行", 
    "notes": [
      "深处--一作 ：生处"
    ], 
    "author": "杜牧", 
    "paragraphs": [
      "远上寒山石径斜，白云深处有人家。", 
      "停车坐爱枫林晚，霜叶红于二月花。"
    ], 
    "dynasty": "唐代"
  }, 
  {
    "title": "赠刘景文", 
    "notes": [
      "最是--一作 ：正是"
    ], 
    "author": "苏轼", 
    "paragraphs": [
      "荷尽已无擎雨盖，菊残犹有傲霜枝。", 
      "一年好景君须记，最是橙黄橘绿时。"
    ], 
    "dynasty": "宋代"
  }, 
  {
    "title": "赠汪伦", 
    "notes": [], 
    "author": "李白", 
    "paragraphs": [
      "李白乘舟将欲行，忽闻岸上踏歌声。", 
      "桃花潭水深千尺，不及汪伦送我情。"
    ], 
    "dynasty": "唐代"
  }, 
  {
    "title": "回乡偶书二首·其一", 
    "notes": [
      "鬓毛衰--一作 ：鬓毛催"
    ], 
    "author": "贺知章", 
    "paragraphs": [
      "少小离家老大回，乡音无改鬓毛衰。", 
      "儿童相见不相识，笑问客从何处来。"
    ], 
    "dynasty": "唐代"
  }
]