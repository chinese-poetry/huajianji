[
  {
    "title": "春夜喜雨", 
    "notes": [], 
    "author": "杜甫", 
    "paragraphs": [
      "好雨知时节，当春乃发生。", 
      "随风潜入夜，润物细无声。", 
      "野径云俱黑，江船火独明。", 
      "晓看红湿处，花重锦官城。"
    ], 
    "dynasty": "唐代"
  }, 
  {
    "title": "天净沙·秋", 
    "notes": [], 
    "author": "白朴", 
    "paragraphs": [
      "孤村落日残霞，轻烟老树寒鸦，一点飞鸿影下。青山绿水，白草红叶黄花。"
    ], 
    "dynasty": "元代"
  }, 
  {
    "title": "西江月·夜行黄沙道中", 
    "notes": [
      "溪桥--一作 ：溪头"
    ], 
    "author": "辛弃疾", 
    "paragraphs": [
      "明月别枝惊鹊，清风半夜鸣蝉。稻花香里说丰年，听取蛙声一片。", 
      "七八个星天外，两三点雨山前。旧时茅店社林边，路转溪桥忽见。"
    ], 
    "dynasty": "宋代"
  }, 
  {
    "title": "采薇(节选)", 
    "notes": [], 
    "author": "佚名", 
    "paragraphs": [
      "昔我往矣，杨柳依依。", 
      "今我来思，雨雪霏霏。", 
      "行道迟迟，载渴载饥。", 
      "我心悲伤，莫知我哀！"
    ], 
    "dynasty": "先秦"
  }, 
  {
    "title": "采薇", 
    "notes": [], 
    "author": "佚名", 
    "paragraphs": [
      "采薇采薇，薇亦作止。曰归曰归，岁亦莫止。 靡室靡家，猃狁之故。不遑启居，猃狁之故。", 
      "采薇采薇，薇亦柔止。曰归曰归，心亦忧止。 忧心烈烈，载饥载渴。我戍未定，靡使归聘。", 
      "采薇采薇，薇亦刚止。曰归曰归，岁亦阳止。 王事靡盬，不遑启处。忧心孔疚，我行不来！", 
      "彼尔维何？维常之华。彼路斯何？君子之车。 戎车既驾，四牡业业。岂敢定居？一月三捷。", 
      "驾彼四牡，四牡骙骙。君子所依，小人所腓。 四牡翼翼，象弭鱼服。岂不日戒？猃狁孔棘！", 
      "昔我往矣，杨柳依依。今我来思，雨雪霏霏。 行道迟迟，载渴载饥。我心伤悲，莫知我哀！"
    ], 
    "dynasty": "先秦"
  }
]