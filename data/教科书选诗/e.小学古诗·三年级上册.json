[
  {
    "title": "夜书所见", 
    "notes": [], 
    "author": "叶绍翁", 
    "paragraphs": [
      "萧萧梧叶送寒声，江上秋风动客情。", 
      "知有儿童挑促织，夜深篱落一灯明。"
    ], 
    "dynasty": "宋代"
  }, 
  {
    "title": "饮湖上初晴后雨二首·其二", 
    "notes": [
      "蒙--通 ：濛", 
      "淡妆浓抹--一作 ：浓妆淡抹"
    ], 
    "author": "苏轼", 
    "paragraphs": [
      "水光潋滟晴方好，山色空蒙雨亦奇。", 
      "欲把西湖比西子，淡妆浓抹总相宜。"
    ], 
    "dynasty": "宋代"
  }, 
  {
    "title": "望天门山", 
    "notes": [], 
    "author": "李白", 
    "paragraphs": [
      "天门中断楚江开，碧水东流至此回。", 
      "两岸青山相对出，孤帆一片日边来。"
    ], 
    "dynasty": "唐代"
  }, 
  {
    "title": "九月九日忆山东兄弟", 
    "notes": [], 
    "author": "王维", 
    "paragraphs": [
      "独在异乡为异客，每逢佳节倍思亲。", 
      "遥知兄弟登高处，遍插茱萸少一人。"
    ], 
    "dynasty": "唐代"
  }, 
  {
    "title": "小儿垂钓", 
    "notes": [], 
    "author": "胡令能", 
    "paragraphs": [
      "蓬头稚子学垂纶，侧坐莓苔草映身。", 
      "路人借问遥招手，怕得鱼惊不应人。"
    ], 
    "dynasty": "唐代"
  }
]