[
  {
    "title": "涼州詞",
    "paragraphs": [
      "黃河遠上白雲間，一片孤城萬仞山。",
      "羌笛何須怨楊柳，春風不度玉門關。"
    ],
    "author": "王之渙",
    "dynasty": "唐代",
    "notes": []
  },
  {
    "title": "出塞·秦時明月漢時關",
    "paragraphs": [
      "秦時明月漢時關，萬里長征人未還。",
      "但使龍城飛將在，不教胡馬度陰山。"
    ],
    "author": "王昌齡",
    "dynasty": "唐代",
    "notes": []
  },
  {
    "title": "塞上曲·蟬鳴空桑林",
    "paragraphs": [
      "蟬鳴空桑林，八月蕭關道。",
      "出塞入塞寒，處處黃蘆草。",
      "從來幽並客，皆共塵沙老。",
      "莫學遊俠兒，矜誇紫騮好。"
    ],
    "author": "王昌齡",
    "dynasty": "唐代",
    "notes": []
  },
  {
    "title": "塞下曲·飲馬渡秋水",
    "paragraphs": [
      "飲馬渡秋水，水寒風似刀。",
      "平沙日未沒，黯黯見臨洮。",
      "昔日長城戰，鹹言意氣高。",
      "黃塵足今古，白骨亂蓬蒿。"
    ],
    "author": "王昌齡",
    "dynasty": "唐代",
    "notes": []
  },
  {
    "title": "長信怨",
    "paragraphs": [
      "",
      "",
      "",
      "",
      "",
      ""
    ],
    "author": "王昌齡",
    "dynasty": "唐代",
    "notes": []
  },
  {
    "title": "渭城曲",
    "paragraphs": [
      "渭城朝雨浥輕塵，客舍青青柳色新。(一作：客舍依依楊柳春)",
      "勸君更盡一杯酒，西出陽關無故人。"
    ],
    "author": "王維",
    "dynasty": "唐代",
    "notes": []
  },
  {
    "title": "秋夜曲",
    "paragraphs": [
      "桂魄初生秋露微，輕羅已薄未更衣。",
      "銀箏夜久殷勤弄，心怯空房不忍歸。"
    ],
    "author": "王維",
    "dynasty": "唐代",
    "notes": []
  },
  {
    "title": "洛陽女兒行",
    "paragraphs": [
      "洛陽女兒對門居，纔可顏容十五餘。",
      "良人玉勒乘驄馬，侍女金盤膾鯉魚。",
      "畫閣朱樓盡相望，紅桃綠柳垂檐向。",
      "羅帷送上七香車，寶扇迎歸九華帳。",
      "狂夫富貴在青春，意氣驕奢劇季倫。",
      "自憐碧玉親教舞，不惜珊瑚持與人。",
      "春窗曙滅九微火，九微片片飛花瑣。",
      "戲罷曾無理曲時，妝成祗是薰香坐。",
      "城中相識盡繁華，日夜經過趙李家。",
      "誰憐越女顏如玉，貧賤江頭自浣紗。"
    ],
    "author": "王維",
    "dynasty": "唐代",
    "notes": []
  },
  {
    "title": "老將行",
    "paragraphs": [
      "少年十五二十時，步行奪得胡馬騎。",
      "射殺山中白額虎，肯數鄴下黃鬚兒！",
      "一身轉戰三千里，一劍曾當百萬師。",
      "漢兵奮迅如霹靂，虜騎崩騰畏蒺藜。",
      "衛青不敗由天幸，李廣無功緣數奇。",
      "自從棄置便衰朽，世事蹉跎成白首。",
      "昔時飛箭無全目，今日垂楊生左肘。",
      "路旁時賣故侯瓜，門前學種先生柳。",
      "蒼茫古木連窮巷，寥落寒山對虛牖。",
      "誓令疏勒出飛泉，不似潁川空使酒。",
      "賀蘭山下陣如雲，羽檄交馳日夕聞。",
      "節使三河募年少，詔書五道出將軍。",
      "試拂鐵衣如雪色，聊持寶劍動星文。",
      "願得燕弓射大將，恥令越甲鳴吾君。",
      "莫嫌舊日雲中守，猶堪一戰取功勳。"
    ],
    "author": "王維",
    "dynasty": "唐代",
    "notes": []
  },
  {
    "title": "桃源行",
    "paragraphs": [
      "漁舟逐水愛山春，兩岸桃花夾古津。",
      "坐看紅樹不知遠，行盡青溪不見人。",
      "山口潛行始隈隩，山開曠望旋平陸。",
      "遙看一處攢雲樹，近入千家散花竹。",
      "樵客初傳漢姓名，居人未改秦衣服。",
      "居人共住武陵源，還從物外起田園。",
      "月明松下房櫳靜，日出雲中雞犬喧。",
      "驚聞俗客爭來集，競引還家問都邑。",
      "平明閭巷掃花開，薄暮漁樵乘水入。",
      "初因避地去人間，及至成仙遂不還。",
      "峽裏誰知有人事，世中遙望空雲山。",
      "不疑靈境難聞見，塵心未盡思鄉縣。",
      "出洞無論隔山水，辭家終擬長遊衍。",
      "自謂經過舊不迷，安知峯壑今來變。",
      "當時只記入山深，青溪幾度到雲林。",
      "春來遍是桃花水，不辨仙源何處尋。"
    ],
    "author": "王維",
    "dynasty": "唐代",
    "notes": []
  },
  {
    "title": "清平調·雲想衣裳花想容",
    "paragraphs": [
      "雲想衣裳花想容，春風拂檻露華濃。",
      "若非羣玉山頭見，會向瑤臺月下逢。"
    ],
    "author": "李白",
    "dynasty": "唐代",
    "notes": []
  },
  {
    "title": "清平調·一枝紅豔露凝香",
    "paragraphs": [
      "一枝紅豔露凝香，雲雨巫山枉斷腸。",
      "借問漢宮誰得似，可憐飛燕倚新妝。"
    ],
    "author": "李白",
    "dynasty": "唐代",
    "notes": []
  },
  {
    "title": "清平調·名花傾國兩相歡",
    "paragraphs": [
      "名花傾國兩相歡，常得君王帶笑看。",
      "解釋春風無限恨，沉香亭北倚欄杆。"
    ],
    "author": "李白",
    "dynasty": "唐代",
    "notes": []
  },
  {
    "title": "行路難·金樽清酒鬥十千",
    "paragraphs": [
      "",
      ""
    ],
    "author": "李白",
    "dynasty": "唐代",
    "notes": []
  },
  {
    "title": "行路難·大道如青天",
    "paragraphs": [
      "大道如青天，我獨不得出。",
      "羞逐長安社中兒，赤雞白雉賭梨慄。",
      "彈劍作歌奏苦聲，曳裾王門不稱情。",
      "淮陰市井笑韓信，漢朝公卿忌賈生。",
      "君不見昔時燕家重郭隗，擁篲折節無嫌猜。",
      "劇辛樂毅感恩分，輸肝剖膽效英才。",
      "昭王白骨縈蔓草，誰人更掃黃金臺？",
      "行路難，歸去來！"
    ],
    "author": "李白",
    "dynasty": "唐代",
    "notes": []
  },
  {
    "title": "行路難·有耳莫洗潁川水",
    "paragraphs": [
      "有耳莫洗潁川水，有口莫食首陽蕨。",
      "含光混世貴無名，何用孤高比雲月？",
      "吾觀自古賢達人，功成不退皆殞身。",
      "子胥既棄吳江上，屈原終投湘水濱。",
      "陸機雄才豈自保？李斯稅駕苦不早。",
      "華亭鶴唳詎可聞？上蔡蒼鷹何足道？",
      "君不見吳中張翰稱達生，秋風忽憶江東行。",
      "且樂生前一杯酒，何須身後千載名？"
    ],
    "author": "李白",
    "dynasty": "唐代",
    "notes": []
  },
  {
    "title": "將進酒",
    "paragraphs": [
      "君不見，黃河之水天上來，奔流到海不復回。",
      "君不見，高堂明鏡悲白髮，朝如青絲暮成雪。",
      "人生得意須盡歡，莫使金樽空對月。",
      "天生我材必有用，千金散盡還復來。",
      "烹羊宰牛且爲樂，會須一飲三百杯。",
      "岑夫子，丹丘生，將進酒，杯莫停。",
      "與君歌一曲，請君爲我傾耳聽。(傾耳聽 一作：側耳聽)",
      "鐘鼓饌玉不足貴，但願長醉不復醒。(不足貴 一作：何足貴；不復醒 一作：不願醒/不用醒)",
      "古來聖賢皆寂寞，惟有飲者留其名。(古來 一作：自古；惟 通：唯)",
      "陳王昔時宴平樂，斗酒十千恣歡謔。",
      "主人何爲言少錢，徑須沽取對君酌。",
      "五花馬，千金裘，呼兒將出換美酒，與爾同銷萬古愁。"
    ],
    "author": "李白",
    "dynasty": "唐代",
    "notes": []
  },
  {
    "title": "玉階怨",
    "paragraphs": [
      "玉階生白露，夜久侵羅襪。",
      "卻下水晶簾，玲瓏望秋月。(水晶 一作 水精)"
    ],
    "author": "李白",
    "dynasty": "唐代",
    "notes": []
  },
  {
    "title": "長相思·其一",
    "paragraphs": [
      "長相思，在長安。",
      "絡緯秋啼金井闌，微霜悽悽簟色寒。",
      "孤燈不明思欲絕，卷帷望月空長嘆。",
      "美人如花隔雲端！",
      "上有青冥之長天，下有淥水之波瀾。",
      "天長路遠魂飛苦，夢魂不到關山難。",
      "長相思，摧心肝！"
    ],
    "author": "李白",
    "dynasty": "唐代",
    "notes": []
  },
  {
    "title": "長相思·其二",
    "paragraphs": [
      "日色慾盡花含煙，月明欲素愁不眠。(欲素 一作：如素)",
      "趙瑟初停鳳凰柱，蜀琴欲奏鴛鴦弦。",
      "此曲有意無人傳，願隨春風寄燕然。",
      "憶君迢迢隔青天，昔日橫波目，今作流淚泉。",
      "不信妾斷腸，歸來看取明鏡前。(斷腸 一作：腸斷)"
    ],
    "author": "李白",
    "dynasty": "唐代",
    "notes": []
  },
  {
    "title": "長幹行·其一",
    "paragraphs": [
      "妾發初覆額，折花門前劇。",
      "郎騎竹馬來，繞牀弄青梅。",
      "同居長幹裏，兩小無嫌猜，",
      "十四爲君婦，羞顏未嘗開。",
      "低頭向暗壁，千喚不一回。",
      "十五始展眉，願同塵與灰。",
      "常存抱柱信，豈上望夫臺。",
      "十六君遠行，瞿塘灩澦堆。",
      "五月不可觸，猿聲天上哀。(猿",
      "一作：鳴)",
      "門前遲行跡，一一生綠苔。",
      "苔深不能掃，落葉秋風早。",
      "八月蝴蝶來，雙飛西園草。",
      "感此傷妾心，坐愁紅顏老。",
      "早晚下三巴，預將書報家。",
      "相迎不道遠，直至長風沙。"
    ],
    "author": "李白",
    "dynasty": "唐代",
    "notes": []
  },
  {
    "title": "蜀道難",
    "paragraphs": [
      "噫籲嚱，危乎高哉！",
      "蜀道之難，難於上青天！",
      "蠶叢及魚鳧，開國何茫然！",
      "爾來四萬八千歲，不與秦塞通人煙。",
      "西當太白有鳥道，可以橫絕峨眉巔。",
      "地崩山摧壯士死，然後天梯石棧相鉤連。",
      "上有六龍回日之高標，下有衝波逆折之回川。",
      "黃鶴之飛尚不得過，猿猱欲度愁攀援。(攀援 一作：攀緣)",
      "青泥何盤盤，百步九折縈巖巒。",
      "捫參歷井仰脅息，以手撫膺坐長嘆。",
      "問君西遊何時還？畏途巉巖不可攀。",
      "但見悲鳥號古木，雄飛雌從繞林間。",
      "又聞子規啼夜月，愁空山。",
      "蜀道之難,難於上青天，使人聽此凋朱顏！",
      "連峯去天不盈尺，枯鬆倒掛倚絕壁。",
      "飛湍瀑流爭喧豗，砯崖轉石萬壑雷。",
      "其險也如此，嗟爾遠道之人胡爲乎來哉！(也如此 一作：也若此)",
      "劍閣崢嶸而崔嵬，一夫當關，萬夫莫開。",
      "所守或匪親，化爲狼與豺。",
      "朝避猛虎，夕避長蛇；磨牙吮血，殺人如麻。",
      "錦城雖雲樂，不如早還家。",
      "蜀道之難,難於上青天，側身西望長諮嗟！"
    ],
    "author": "李白",
    "dynasty": "唐代",
    "notes": []
  },
  {
    "title": "子夜吳歌·春歌",
    "paragraphs": [
      "秦地羅敷女，採桑綠水邊。",
      "素手青條上，紅妝白日鮮。",
      "蠶飢妾欲去，五馬莫留連。"
    ],
    "author": "李白",
    "dynasty": "唐代",
    "notes": []
  },
  {
    "title": "子夜吳歌·夏歌",
    "paragraphs": [
      "鏡湖三百里，菡萏發荷花。",
      "五月西施採，人看隘若耶。",
      "回舟不待月，歸去越王家。"
    ],
    "author": "李白",
    "dynasty": "唐代",
    "notes": []
  },
  {
    "title": "子夜吳歌·秋歌",
    "paragraphs": [
      "長安一片月，萬戶搗衣聲。",
      "秋風吹不盡，總是玉關情。",
      "何日平胡虜，良人罷遠征。"
    ],
    "author": "李白",
    "dynasty": "唐代",
    "notes": []
  },
  {
    "title": "子夜吳歌·冬歌",
    "paragraphs": [
      "明朝驛使發，一夜絮徵袍。",
      "素手抽針冷，那堪把剪刀。",
      "裁縫寄遠道，幾日到臨洮。"
    ],
    "author": "李白",
    "dynasty": "唐代",
    "notes": []
  },
  {
    "title": "關山月",
    "paragraphs": [
      "明月出天山，蒼茫雲海間。",
      "長風幾萬裏，吹度玉門關。",
      "漢下白登道，胡窺青海灣。",
      "由來征戰地，不見有人還。",
      "戍客望邊邑，思歸多苦顏。(望邊邑 一作：望邊色)",
      "高樓當此夜，嘆息未應閒。"
    ],
    "author": "李白",
    "dynasty": "唐代",
    "notes": []
  },
  {
    "title": "江南曲",
    "paragraphs": [
      "嫁得瞿塘賈，朝朝誤妾期。",
      "早知潮有信，嫁與弄潮兒。"
    ],
    "author": "李益",
    "dynasty": "唐代",
    "notes": []
  },
  {
    "title": "古從軍行",
    "paragraphs": [
      "白日登山望烽火，黃昏飲馬傍交河。",
      "行人刁斗風沙暗，公主琵琶幽怨多。",
      "野雲萬里無城郭，雨雪紛紛連大漠。",
      "胡雁哀鳴夜夜飛，胡兒眼淚雙雙落。",
      "聞道玉門猶被遮，應將性命逐輕車。",
      "年年戰骨埋荒外，空見蒲桃入漢家。"
    ],
    "author": "李頎",
    "dynasty": "唐代",
    "notes": []
  },
  {
    "title": "哀王孫",
    "paragraphs": [
      "長安城頭頭白烏，夜飛延秋門上呼。",
      "又向人家啄大屋，屋底達官走避胡。",
      "金鞭斷折九馬死，骨肉不得同馳驅。",
      "腰下寶玦青珊瑚，可憐王孫泣路隅。",
      "問之不肯道姓名，但道困苦乞爲奴。",
      "已經百日竄荊棘，身上無有完肌膚。",
      "高帝子孫盡隆準，龍種自與常人殊。",
      "豺狼在邑龍在野，王孫善保千金軀。",
      "不敢長語臨交衢，且爲王孫立斯須。",
      "昨夜東風吹血腥，東來橐駝滿舊都。",
      "朔方健兒好身手，昔何勇銳今何愚。",
      "竊聞天子已傳位，聖德北服南單于。",
      "花門剺面請雪恥，慎勿出口他人狙。",
      "哀哉王孫慎勿疏，五陵佳氣無時無。"
    ],
    "author": "杜甫",
    "dynasty": "唐代",
    "notes": []
  },
  {
    "title": "兵車行",
    "paragraphs": [
      "車轔轔，馬蕭蕭，行人弓箭各在腰。",
      "耶孃妻子走相送，塵埃不見咸陽橋。(",
      "娘 一作：“爺”)",
      "牽衣頓足攔道哭，哭聲直上幹雲霄。",
      "道旁過者問行人，行人但云點行頻。",
      "或從十五北防河，便至四十西營田。",
      "去時里正與裹頭，歸來頭白還戍邊。",
      "邊庭流血成海水，武皇開邊意未已。",
      "君不聞，漢家山東二百州，千村萬落生荊杞。",
      "縱有健婦把鋤犁，禾生隴畝無東西。",
      "況復秦兵耐苦戰，被驅不異犬與雞。",
      "長者雖有問，役夫敢申恨？",
      "且如今年冬，未休關西卒。",
      "縣官急索租，租稅從何出？",
      "信知生男惡，反是生女好。",
      "生女猶得嫁比鄰，生男埋沒隨百草。",
      "君不見，青海頭，古來白骨無人收。",
      "新鬼煩冤舊鬼哭，天陰雨溼聲啾啾！"
    ],
    "author": "杜甫",
    "dynasty": "唐代",
    "notes": []
  },
  {
    "title": "麗人行",
    "paragraphs": [
      "三月三日天氣新，長安水邊多麗人。",
      "態濃意遠淑且真，肌理細膩骨肉勻。",
      "繡羅衣裳照暮春，蹙金孔雀銀麒麟。",
      "頭上何所有？翠微盍葉垂鬢脣。",
      "背後何所見？珠壓腰衱穩稱身。",
      "就中雲幕椒房親，賜名大國虢與秦。",
      "紫駝之峯出翠釜，水精之盤行素鱗。",
      "犀箸厭飫久未下，鸞刀縷切空紛綸。",
      "黃門飛鞚不動塵，御廚絡繹送八珍。",
      "簫鼓哀吟感鬼神，賓從雜遝實要津。",
      "後來鞍馬何逡巡，當軒下馬入錦茵。",
      "楊花雪落覆白蘋，青鳥飛去銜紅巾。",
      "炙手可熱勢絕倫，慎莫近前丞相嗔！"
    ],
    "author": "杜甫",
    "dynasty": "唐代",
    "notes": []
  },
  {
    "title": "哀江頭",
    "paragraphs": [
      "少陵野老吞聲哭，春日潛行曲江曲。",
      "江頭宮殿鎖千門，細柳新蒲爲誰綠？",
      "憶昔霓旌下南苑，苑中萬物生顏色。",
      "昭陽殿裏第一人，同輦隨君侍君側。",
      "輦前才人帶弓箭，白馬嚼齧黃金勒。",
      "翻身向天仰射雲，一笑正墜雙飛翼。",
      "明眸皓齒今何在？血污遊魂歸不得。",
      "清渭東流劍閣深，去住彼此無消息。",
      "人生有情淚沾臆，江水江花豈終極！",
      "黃昏胡騎塵滿城，欲往城南望城北。"
    ],
    "author": "杜甫",
    "dynasty": "唐代",
    "notes": []
  },
  {
    "title": "金縷衣",
    "paragraphs": [
      "勸君莫惜金縷衣，勸君惜取少年時。(惜取 一作：須取)",
      "花開堪折直須折，莫待無花空折枝。(花開 一作：有花)"
    ],
    "author": "佚名",
    "dynasty": "唐代",
    "notes": []
  },
  {
    "title": "獨不見",
    "paragraphs": [
      "盧家少婦鬱金堂，海燕雙棲玳瑁梁。",
      "九月寒砧催木葉，十年征戍憶遼陽。",
      "白狼河北音書斷，丹鳳城南秋夜長。",
      "誰謂含愁獨不見，更教明月照流黃。"
    ],
    "author": "沈佺期",
    "dynasty": "唐代",
    "notes": []
  },
  {
    "title": "烈女操",
    "paragraphs": [
      "梧桐相待老，鴛鴦會雙死。",
      "貞女貴殉夫，捨生亦如此。",
      "波瀾誓不起，妾心古井水。(古井水 一作：井中水)"
    ],
    "author": "孟郊",
    "dynasty": "唐代",
    "notes": []
  },
  {
    "title": "遊子吟",
    "paragraphs": [
      "慈母手中線，遊子身上衣。",
      "臨行密密縫，意恐遲遲歸。",
      "誰言寸草心，報得三春暉。"
    ],
    "author": "孟郊",
    "dynasty": "唐代",
    "notes": []
  },
  {
    "title": "燕歌行",
    "paragraphs": [
      "",
      "",
      ""
    ],
    "author": "高適",
    "dynasty": "唐代",
    "notes": []
  },
  {
    "title": "長幹行·君家何處住",
    "paragraphs": [
      "君家何處住，妾住在橫塘。",
      "停船暫借問，或恐是同鄉。"
    ],
    "author": "崔顥",
    "dynasty": "唐代",
    "notes": []
  },
  {
    "title": "長幹行·家臨九江水",
    "paragraphs": [
      "家臨九江水，來去九江側。",
      "同是長幹人，生小不相識。"
    ],
    "author": "崔顥",
    "dynasty": "唐代",
    "notes": []
  },
  {
    "title": "塞下曲·鷲翎金僕姑",
    "paragraphs": [
      "鷲翎金僕姑，燕尾繡蝥弧。",
      "獨立揚新令，千營共一呼。"
    ],
    "author": "盧綸",
    "dynasty": "唐代",
    "notes": []
  },
  {
    "title": "塞下曲·林暗草驚風",
    "paragraphs": [
      "林暗草驚風，將軍夜引弓。",
      "平明尋白羽，沒在石棱中。"
    ],
    "author": "盧綸",
    "dynasty": "唐代",
    "notes": []
  },
  {
    "title": "塞下曲·月黑雁飛高",
    "paragraphs": [
      "月黑雁飛高，單于夜遁逃。",
      "欲將輕騎逐，大雪滿弓刀。"
    ],
    "author": "盧綸",
    "dynasty": "唐代",
    "notes": []
  },
  {
    "title": "塞下曲·野幕敞瓊筵",
    "paragraphs": [
      "野幕敞瓊筵，羌戎賀勞旋。",
      "醉和金甲舞，雷鼓動山川。"
    ],
    "author": "盧綸",
    "dynasty": "唐代",
    "notes": []
  }
]