<!DOCTYPE html>
<html>
    <head>
        <meta charset="utf-8">
        
    
        <title> 琵琶行 / 琵琶引 | 唐诗三百首 </title>
        <meta name="author"  content="JackeyGao">
        <meta name="description" content="JackeyGao, 一个程序员的技术分享和对生活的理解.">
        <meta name="keywords"  content="JackeyGao, JackeyGao的日记本, Python, Django, Vue.js, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="57x57" href="../../assets/images/favicons/apple-icon-57x57.png">
<link rel="apple-touch-icon" sizes="60x60" href="../../assets/images/favicons/apple-icon-60x60.png">
<link rel="apple-touch-icon" sizes="72x72" href="../../assets/images/favicons/apple-icon-72x72.png">
<link rel="apple-touch-icon" sizes="76x76" href="../../assets/images/favicons/apple-icon-76x76.png">
<link rel="apple-touch-icon" sizes="114x114" href="../../assets/images/favicons/apple-icon-114x114.png">
<link rel="apple-touch-icon" sizes="120x120" href="../../assets/images/favicons/apple-icon-120x120.png">
<link rel="apple-touch-icon" sizes="144x144" href="../../assets/images/favicons/apple-icon-144x144.png">
<link rel="apple-touch-icon" sizes="152x152" href="../../assets/images/favicons/apple-icon-152x152.png">
<link rel="apple-touch-icon" sizes="180x180" href="../../assets/images/favicons/apple-icon-180x180.png">
<link rel="icon" type="image/png" sizes="192x192"  href="../../assets/images/favicons/android-icon-192x192.png">
<link rel="icon" type="image/png" sizes="32x32" href="../../assets/images/favicons/favicon-32x32.png">
<link rel="icon" type="image/png" sizes="96x96" href="../../assets/images/favicons/favicon-96x96.png">
<link rel="icon" type="image/png" sizes="16x16" href="../../assets/images/favicons/favicon-16x16.png">
<link rel="manifest" href="../../assets/images/favicons/manifest.json">
<meta name="msapplication-TileColor" content="#ffffff">
<meta name="msapplication-TileImage" content="../../assets/images/favicons/ms-icon-144x144.png">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/mei.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/polayoutu-00002.jpg');">
            <div class="intro">
                <div class="inner">
                来自: <a href="http://www.polayoutu.com/collections" target="blank">泼辣有图</a>
                </div>
            </div>
        </div>
    </div>
    <div class="you column">
        <div class="poetry">
            <div class="title">
                琵琶行 / 琵琶引
            </div>
            <div class="author">
                白居易
            </div>

            <div class="content" style="padding-left: 1em;">
                
                <p>元和十年，予左迁九江郡司马。明年秋，送客湓浦口，闻舟中夜弹琵琶者，听其音，铮铮然有京都声。问其人，本长安倡女，尝学琵琶于穆、曹二善才，年长色衰，委身为贾人妇。遂命酒，使快弹数曲。曲罢悯然，自叙少小时欢乐事，今漂沦憔悴，转徙于江湖间。予出官二年，恬然自安，感斯人言，是夕始觉有迁谪意。因为长句，歌以赠之，凡六百一十六言，命曰《琵琶行》。</p>
                 
                <p></p>
                 
                <p>浔阳江头夜送客，枫叶荻花秋瑟瑟。</p>
                 
                <p>主人下马客在船，举酒欲饮无管弦。</p>
                 
                <p>醉不成欢惨将别，别时茫茫江浸月。</p>
                 
                <p>忽闻水上琵琶声，主人忘归客不发。</p>
                 
                <p>寻声暗问弹者谁？琵琶声停欲语迟。</p>
                 
                <p>移船相近邀相见，添酒回灯重开宴。</p>
                 
                <p>千呼万唤始出来，犹抱琵琶半遮面。</p>
                 
                <p>转轴拨弦三两声，未成曲调先有情。</p>
                 
                <p>弦弦掩抑声声思，似诉平生不得志。</p>
                 
                <p>低眉信手续续弹，说尽心中无限事。</p>
                 
                <p>轻拢慢捻抹复挑，初为霓裳后六幺。</p>
                 
                <p>大弦嘈嘈如急雨，小弦切切如私语。</p>
                 
                <p>嘈嘈切切错杂弹，大珠小珠落玉盘。</p>
                 
                <p>间关莺语花底滑，幽咽泉流冰下难。</p>
                 
                <p>冰泉冷涩弦凝绝，凝绝不通声暂歇。</p>
                 
                <p>别有幽愁暗恨生，此时无声胜有声。</p>
                 
                <p>银瓶乍破水浆迸，铁骑突出刀枪鸣。</p>
                 
                <p>曲终收拨当心画，四弦一声如裂帛。</p>
                 
                <p>东船西舫悄无言，唯见江心秋月白。</p>
                 
                <p>沉吟放拨插弦中，整顿衣裳起敛容。</p>
                 
                <p>自言本是京城女，家在虾蟆陵下住。</p>
                 
                <p>十三学得琵琶成，名属教坊第一部。</p>
                 
                <p>曲罢曾教善才服，妆成每被秋娘妒。</p>
                 
                <p>五陵年少争缠头，一曲红绡不知数。</p>
                 
                <p>钿头银篦击节碎，血色罗裙翻酒污。</p>
                 
                <p>今年欢笑复明年，秋月春风等闲度。</p>
                 
                <p>弟走从军阿姨死，暮去朝来颜色故。</p>
                 
                <p>门前冷落鞍马稀，老大嫁作商人妇。</p>
                 
                <p>商人重利轻别离，前月浮梁买茶去。</p>
                 
                <p>去来江口守空船，绕船月明江水寒。</p>
                 
                <p>夜深忽梦少年事，梦啼妆泪红阑干。</p>
                 
                <p>我闻琵琶已叹息，又闻此语重唧唧。</p>
                 
                <p>同是天涯沦落人，相逢何必曾相识！</p>
                 
                <p>我从去年辞帝京，谪居卧病浔阳城。</p>
                 
                <p>浔阳地僻无音乐，终岁不闻丝竹声。</p>
                 
                <p>住近湓江地低湿，黄芦苦竹绕宅生。</p>
                 
                <p>其间旦暮闻何物？杜鹃啼血猿哀鸣。</p>
                 
                <p>春江花朝秋月夜，往往取酒还独倾。</p>
                 
                <p>岂无山歌与村笛？呕哑嘲哳难为听。</p>
                 
                <p>今夜闻君琵琶语，如听仙乐耳暂明。</p>
                 
                <p>莫辞更坐弹一曲，为君翻作《琵琶行》。</p>
                 
                <p>感我此言良久立，却坐促弦弦转急。</p>
                 
                <p>凄凄不似向前声，满座重闻皆掩泣。</p>
                 
                <p>座中泣下谁最多？江州司马青衫湿。</p>
                 
            </div>


            <div class="meta content">
                <hr class="line" align="right">
                <p><a class="link under" href="../../www/list/唐诗三百首.html">唐诗三百首</a></p>
                <p></p>
                <p>唐代</p>
            </div>

            
            <div id="notes">
                <h3 class="ui header">注释</h3>

                <div class="notes content">
                    
                    <p>[1] 「不得志」 一作 ：不得意</p>
                    
                    <p>[2] 「六幺」 一作 ：绿腰</p>
                    
                    <p>[3] 「暂歇」 一作 ：渐歇</p>
                    
                    <p>[4] 「银篦」 一作 ：云篦</p>
                    
                </div>
            </div>
            
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">长恨</div>
                <span id="jinrishici-sentence">自是人生长恨水长东.</span>
            </div>

            <div class="end content">
                <p>© 中文诗词 2018</p>
            </div>
        </div>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>