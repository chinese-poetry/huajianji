<html>
    <head>
        <meta charset="utf-8">
        
    
        <title> 张衡传 | 高中文言文 </title>
        <meta name="author"  content="JackeyGao">
        <meta name="description" content="JackeyGao, 一个程序员的技术分享和对生活的理解.">
        <meta name="keywords"  content="JackeyGao, JackeyGao的日记本, Python, Django, Vue.js, chinese-poetry">
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="57x57" href="../../assets/images/favicons/apple-icon-57x57.png">
<link rel="apple-touch-icon" sizes="60x60" href="../../assets/images/favicons/apple-icon-60x60.png">
<link rel="apple-touch-icon" sizes="72x72" href="../../assets/images/favicons/apple-icon-72x72.png">
<link rel="apple-touch-icon" sizes="76x76" href="../../assets/images/favicons/apple-icon-76x76.png">
<link rel="apple-touch-icon" sizes="114x114" href="../../assets/images/favicons/apple-icon-114x114.png">
<link rel="apple-touch-icon" sizes="120x120" href="../../assets/images/favicons/apple-icon-120x120.png">
<link rel="apple-touch-icon" sizes="144x144" href="../../assets/images/favicons/apple-icon-144x144.png">
<link rel="apple-touch-icon" sizes="152x152" href="../../assets/images/favicons/apple-icon-152x152.png">
<link rel="apple-touch-icon" sizes="180x180" href="../../assets/images/favicons/apple-icon-180x180.png">
<link rel="icon" type="image/png" sizes="192x192"  href="../../assets/images/favicons/android-icon-192x192.png">
<link rel="icon" type="image/png" sizes="32x32" href="../../assets/images/favicons/favicon-32x32.png">
<link rel="icon" type="image/png" sizes="96x96" href="../../assets/images/favicons/favicon-96x96.png">
<link rel="icon" type="image/png" sizes="16x16" href="../../assets/images/favicons/favicon-16x16.png">
<link rel="manifest" href="../../assets/images/favicons/manifest.json">
<meta name="msapplication-TileColor" content="#ffffff">
<meta name="msapplication-TileImage" content="../../assets/images/favicons/ms-icon-144x144.png">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body class="sk-green">
        <div id="main">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/jackeygao-taishan-00003.jpg');">
            <div class="intro">
                <div class="inner">
                来自: <a href="https://jackeygao.io" target="blank">JackeyGao</a>
                </div>
            </div>
        </div>
    </div>
    <div class="you column">
        <div class="poetry">
            <div class="title">
                张衡传
            </div>
            <div class="author">
                范晔
            </div>

            <div class="content" style="padding-left: 1em;">
                
                <p>张衡字平子，南阳西鄂人也。衡少善属文，游于三辅，因入京师，观太学，遂通五经，贯六艺。虽才高于世，而无骄尚之情。常从容淡静，不好交接俗人。永元中，举孝廉不行，连辟公府不就。时天下承平日久，自王侯以下，莫不逾侈。衡乃拟班固《两都》作《二京赋》，因以讽谏。精思傅会，十年乃成。大将军邓骘奇其才，累召不应。</p>
                 
                <p></p>
                 
                <p>衡善机巧，尤致思于天文、阴阳、历算。安帝雅闻衡善术学，公车特征拜郎中，再迁为太史令。遂乃研核阴阳，妙尽璇玑之正，作浑天仪，著《灵宪》、《算罔论》，言甚详明。</p>
                 
                <p></p>
                 
                <p>顺帝初，再转，复为太史令。衡不慕当世，所居之官辄积年不徙。自去史职，五载复还。</p>
                 
                <p></p>
                 
                <p>阳嘉元年，复造候风地动仪。以精铜铸成，员径八尺，合盖隆起，形似酒尊，饰以篆文山龟鸟兽之形。中有都柱，傍行八道，施关发机。外有八龙，首衔铜丸，下有蟾蜍，张口承之。其牙机巧制，皆隐在尊中，覆盖周密无际。如有地动，尊则振龙，机发吐丸，而蟾蜍衔之。振声激扬，伺者因此觉知。虽一龙发机，而七首不动，寻其方面，乃知震之所在。验之以事，合契若神。自书典所记，未之有也。尝一龙机发而地不觉动，京师学者咸怪其无征。后数日驿至，果地震陇西，于是皆服其妙。自此以后，乃令史官记地动所从方起。</p>
                 
                <p></p>
                 
                <p>时政事渐损，权移于下，衡因上疏陈事。后迁侍中，帝引在帷幄，讽议左右。尝问天下所疾恶者。宦官惧其毁己，皆共目之，衡乃诡对而出。阉竖恐终为其患，遂共谗之。衡常思图身之事，以为吉凶倚仗，幽微难明。乃作《思玄赋》以宣寄情志。</p>
                 
                <p></p>
                 
                <p>永和初，出为河间相。时国王骄奢，不遵典宪；又多豪右，共为不轨。衡下车，治威严，整法度，阴知奸党名姓，一时收禽，上下肃然，称为政理。视事三年，上书乞骸骨，征拜尚书。年六十二，永和四年卒。</p>
                 
            </div>

            <hr class="line right">

            <div class="meta content">
                <p><a class="link under" href="../../www/list/高中文言文.html">高中文言文</a></p>
                <p></p>
                <p>两汉</p>
            </div>

            
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">长恨</div>
                <span id="jinrishici-sentence">自是人生长恨水长东.</span>
            </div>

            <div class="end content">
                <p>© 中文诗词 2018</p>
            </div>
        </div>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            gushiciTag.innerText = data.data.matchTags[0];
          }
        };
        xhr.send();
    }

    jinrishiciLoad()
    </script>
    

</html>