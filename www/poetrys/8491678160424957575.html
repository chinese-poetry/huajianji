<!DOCTYPE html>
<html>
    <head>
        <meta charset="utf-8">
        
    
        <title> 登泰山记 | 初中文言文 </title>
        <meta name="author"  content="JackeyGao">
        <meta name="description" content="JackeyGao, 一个程序员的技术分享和对生活的理解.">
        <meta name="keywords"  content="JackeyGao, JackeyGao的日记本, Python, Django, Vue.js, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="57x57" href="../../assets/images/favicons/apple-icon-57x57.png">
<link rel="apple-touch-icon" sizes="60x60" href="../../assets/images/favicons/apple-icon-60x60.png">
<link rel="apple-touch-icon" sizes="72x72" href="../../assets/images/favicons/apple-icon-72x72.png">
<link rel="apple-touch-icon" sizes="76x76" href="../../assets/images/favicons/apple-icon-76x76.png">
<link rel="apple-touch-icon" sizes="114x114" href="../../assets/images/favicons/apple-icon-114x114.png">
<link rel="apple-touch-icon" sizes="120x120" href="../../assets/images/favicons/apple-icon-120x120.png">
<link rel="apple-touch-icon" sizes="144x144" href="../../assets/images/favicons/apple-icon-144x144.png">
<link rel="apple-touch-icon" sizes="152x152" href="../../assets/images/favicons/apple-icon-152x152.png">
<link rel="apple-touch-icon" sizes="180x180" href="../../assets/images/favicons/apple-icon-180x180.png">
<link rel="icon" type="image/png" sizes="192x192"  href="../../assets/images/favicons/android-icon-192x192.png">
<link rel="icon" type="image/png" sizes="32x32" href="../../assets/images/favicons/favicon-32x32.png">
<link rel="icon" type="image/png" sizes="96x96" href="../../assets/images/favicons/favicon-96x96.png">
<link rel="icon" type="image/png" sizes="16x16" href="../../assets/images/favicons/favicon-16x16.png">
<link rel="manifest" href="../../assets/images/favicons/manifest.json">
<meta name="msapplication-TileColor" content="#ffffff">
<meta name="msapplication-TileImage" content="../../assets/images/favicons/ms-icon-144x144.png">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/polayoutu-00018.jpg');">
            <div class="intro">
                <div class="inner">
                来自: <a href="http://www.polayoutu.com/collections" target="blank">泼辣有图</a>
                </div>
            </div>
        </div>
    </div>
    <div class="you column">
        <div class="poetry">
            <div class="title">
                登泰山记
            </div>
            <div class="author">
                姚鼐
            </div>

            <div class="content" style="padding-left: 1em;">
                
                <p>泰山之阳，汶水西流；其阴，济水东流。阳谷皆入汶，阴谷皆入济。当其南北分者，古长城也。最高日观峰，在长城南十五里。</p>
                 
                <p></p>
                 
                <p>余以乾隆三十九年十二月，自京师乘风雪，历齐河、长清，穿泰山西北谷，越长城之限，至于泰安。是月丁未，与知府朱孝纯子颍由南麓登。四十五里，道皆砌石为磴，其级七千有余。</p>
                 
                <p></p>
                 
                <p>泰山正南面有三谷。中谷绕泰安城下，郦道元所谓环水也。余始循以入，道少半，越中岭，复循西谷，遂至其巅。古时登山，循东谷入，道有天门。东谷者，古谓之天门溪水，余所不至也。今所经中岭及山巅崖限当道者，世皆谓之天门云。道中迷雾冰滑，磴几不可登。及既上，苍山负雪，明烛天南；望晚日照城郭，汶水、徂徕如画，而半山居雾若带然。</p>
                 
                <p></p>
                 
                <p>戊申晦，五鼓，与子颖坐日观亭，待日出。大风扬积雪击面。亭东自足下皆云漫。稍见云中白若摴蒱数十立者，山也。极天云一线异色，须臾成五彩。日上，正赤如丹，下有红光，动摇承之。或曰，此东海也。回视日观以西峰，或得日，或否，绛皓驳色，而皆若偻。</p>
                 
                <p></p>
                 
                <p>亭西有岱祠，又有碧霞元君祠；皇帝行宫在碧霞元君祠东。是日，观道中石刻，自唐显庆以来，其远古刻尽漫失。僻不当道者，皆不及往。</p>
                 
                <p></p>
                 
                <p>山多石，少土；石苍黑色，多平方，少圜。少杂树，多松，生石罅，皆平顶。冰雪，无瀑水，无鸟兽音迹。至日观数里内无树，而雪与人膝齐。</p>
                 
                <p></p>
                 
                <p>桐城姚鼐记。</p>
                 
            </div>

            <hr class="line right">

            <div class="meta content">
                <p><a class="link under" href="../../www/list/初中文言文.html">初中文言文</a></p>
                <p></p>
                <p>清代</p>
            </div>

            
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">长恨</div>
                <span id="jinrishici-sentence">自是人生长恨水长东.</span>
            </div>

            <div class="end content">
                <p>© 中文诗词 2018</p>
            </div>
        </div>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>