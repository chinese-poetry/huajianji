<!DOCTYPE html>
<html>
    <head>
        <meta charset="utf-8">
        
    
        <title> 長恨歌 | 七言古詩 </title>
        <meta name="author"  content="JackeyGao">
        <meta name="description" content="JackeyGao, 一个程序员的技术分享和对生活的理解.">
        <meta name="keywords"  content="JackeyGao, JackeyGao的日记本, Python, Django, Vue.js, chinese-poetry">
        <meta http-equiv="X-UA-Compatible" content="IE=edge,chrome=1" />
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css?v=3334">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="apple-touch-icon" sizes="180x180" href="../../assets/favicon/apple-touch-icon.png">
<link rel="icon" type="image/png" sizes="32x32" href="../../assets/favicon/favicon-32x32.png">
<link rel="icon" type="image/png" sizes="16x16" href="../../assets/favicon/favicon-16x16.png">
<link rel="manifest" href="../../assets/favicon/site.webmanifest">
<link rel="mask-icon" href="../../assets/favicon/safari-pinned-tab.svg" color="#5bbad5">
<link rel="shortcut icon" href="../../assets/favicon/favicon.ico">
<meta name="msapplication-TileColor" content="#da532c">
<meta name="msapplication-config" content="../../assets/favicon/browserconfig.xml">
<meta name="theme-color" content="#ffffff">
    <link rel="stylesheet" href="../../assets/semantic/components/grid.min.css">

    </head>
    
    <body>
        <div id="main" style="background-image: url('../../assets/images/ju.png'); ">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/polayoutu-yue-00005.jpg');">
            <div class="intro">
                <div class="inner">
                来自: <a href="http://www.polayoutu.com/collections" target="blank">泼辣有图</a>
                </div>
            </div>
        </div>
    </div>
    <div class="you column">
        <div class="poetry">
            <div class="inner-wrapper">
                <div class="title">
                    長恨歌
                </div>
                <div class="author">
                    白居易
                </div>

                <div class="content" style="padding-left: 1em;">
                    
                    <p>漢皇重色思傾國，御宇多年求不得。楊家有女初長成，養在深閨人未識。</p>
                     
                    <p>天生麗質難自棄，一朝選在君王側。回眸一笑百媚生，六宮粉黛無顏色。</p>
                     
                    <p>春寒賜浴華清池，溫泉水滑洗凝脂。侍兒扶起嬌無力，始是新承恩澤時。</p>
                     
                    <p>雲鬢花顏金步搖，芙蓉帳暖度春宵。春宵苦短日高起，從此君王不早朝。</p>
                     
                    <p>承歡侍宴無閒暇，春從春遊夜專夜。後宮佳麗三千人，三千寵愛在一身。</p>
                     
                    <p>金屋妝成嬌侍夜，玉樓宴罷醉和春。姊妹弟兄皆列土，可憐光彩生門戶。</p>
                     
                    <p>遂令天下父母心，不重生男重生女。驪宮高處入青雲，仙樂風飄處處聞。</p>
                     
                    <p>緩歌慢舞凝絲竹，盡日君王看不足。漁陽鼙鼓動地來，驚破霓裳羽衣曲。</p>
                     
                    <p>九重城闕煙塵生，千乘萬騎西南行。翠華搖搖行復止，西出都門百餘里。</p>
                     
                    <p>六軍不發無奈何，宛轉蛾眉馬前死。花鈿委地無人收，翠翹金雀玉搔頭。</p>
                     
                    <p>君王掩面救不得，回看血淚相和流。黃埃散漫風蕭索，雲棧縈紆登劍閣。</p>
                     
                    <p>峨嵋山下少人行，旌旗無光日色薄。蜀江水碧蜀山青，聖主朝朝暮暮情。</p>
                     
                    <p>行宮見月傷心色，夜雨聞鈴腸斷聲。天旋地轉回龍馭，到此躊躇不能去。</p>
                     
                    <p>馬嵬坡下泥土中，不見玉顏空死處。君臣相顧盡沾衣，東望都門信馬歸。</p>
                     
                    <p>歸來池苑皆依舊，太液芙蓉未央柳。芙蓉如面柳如眉，對此如何不淚垂。</p>
                     
                    <p>春風桃李花開日，秋雨梧桐葉落時。西宮南內多秋草，落葉滿階紅不掃。(花開日 一作：花開夜；南內 一作：南苑)</p>
                     
                    <p>梨園弟子白髮新，椒房阿監青娥老。夕殿螢飛思悄然，孤燈挑盡未成眠。</p>
                     
                    <p>遲遲鐘鼓初長夜，耿耿星河欲曙天。鴛鴦瓦冷霜華重，翡翠衾寒誰與共。</p>
                     
                    <p>悠悠生死別經年，魂魄不曾來入夢。臨邛道士鴻都客，能以精誠致魂魄。</p>
                     
                    <p>爲感君王輾轉思，遂教方士殷勤覓。排空馭氣奔如電，昇天入地求之遍。</p>
                     
                    <p>上窮碧落下黃泉，兩處茫茫皆不見。忽聞海上有仙山，山在虛無縹渺間。</p>
                     
                    <p>樓閣玲瓏五雲起，其中綽約多仙子。中有一人字太真，雪膚花貌參差是。</p>
                     
                    <p>金闕西廂叩玉扃，轉教小玉報雙成。聞道漢家天子使，九華帳裏夢魂驚。</p>
                     
                    <p>攬衣推枕起徘徊，珠箔銀屏迤邐開。雲鬢半偏新睡覺，花冠不整下堂來。</p>
                     
                    <p>風吹仙袂飄飄舉，猶似霓裳羽衣舞。玉容寂寞淚闌干，梨花一枝春帶雨。(闌 通：欄；飄飄 一作：飄颻)</p>
                     
                    <p>含情凝睇謝君王，一別音容兩渺茫。昭陽殿裏恩愛絕，蓬萊宮中日月長。</p>
                     
                    <p>回頭下望人寰處，不見長安見塵霧。惟將舊物表深情，鈿合金釵寄將去。</p>
                     
                    <p>釵留一股合一扇，釵擘黃金合分鈿。但教心似金鈿堅，天上人間會相見。</p>
                     
                    <p>臨別殷勤重寄詞，詞中有誓兩心知。七月七日長生殿，夜半無人私語時。</p>
                     
                    <p>在天願作比翼鳥，在地願爲連理枝。天長地久有時盡，此恨綿綿無絕期。</p>
                     
                </div>


                <div class="meta content">
                    <hr class="line" align="right">
                    <p><a class="link under" href="../../www/list/七言古詩.html">七言古詩</a></p>
                    <p></p>
                    <p>唐代</p>
                </div>

                
            </div>
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">长恨</div>
                <span id="jinrishici-sentence">自是人生长恨水长东.</span>
            </div>

            <div class="end content">
                <p>© <a class="link under" href="https://jackeygao.io">JackeyGao.io</a> 2019</p>
            </div>
        </div>
        <a href="https://github.com/chinese-poetry" class="github-corner" aria-label="View source on GitHub">
            <svg width="80" height="80" viewBox="0 0 250 250" style="fill:#333; color:#fff; position: absolute; top: 0; border: 0; right: 0;" aria-hidden="true">
                <path d="M0,0 L115,115 L130,115 L142,142 L250,250 L250,0 Z"></path>
                <path d="M128.3,109.0 C113.8,99.7 119.0,89.6 119.0,89.6 C122.0,82.7 120.5,78.6 120.5,78.6 C119.2,72.0 123.4,76.3 123.4,76.3 C127.3,80.9 125.5,87.3 125.5,87.3 C122.9,97.6 130.6,101.9 134.4,103.2" fill="currentColor" style="transform-origin: 130px 106px;" class="octo-arm"></path>
                <path d="M115.0,115.0 C114.9,115.1 118.7,116.5 119.8,115.4 L133.7,101.6 C136.9,99.2 139.9,98.4 142.2,98.6 C133.8,88.0 127.5,74.4 143.8,58.0 C148.5,53.4 154.0,51.2 159.7,51.0 C160.3,49.4 163.2,43.6 171.4,40.1 C171.4,40.1 176.1,42.5 178.8,56.2 C183.1,58.6 187.2,61.8 190.9,65.4 C194.5,69.0 197.7,73.2 200.1,77.6 C213.8,80.2 216.3,84.9 216.3,84.9 C212.7,93.1 206.9,96.0 205.4,96.6 C205.1,102.4 203.0,107.8 198.3,112.5 C181.9,128.9 168.3,122.5 157.7,114.1 C157.9,116.9 156.7,120.9 152.7,124.9 L141.0,136.5 C139.8,137.7 141.6,141.9 141.8,141.8 Z" fill="currentColor" class="octo-body"></path>
            </svg>
        </a>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            if (data.data.matchTags.length > 0) {
                gushiciTag.innerText = data.data.matchTags[0];
            } else {
                gushiciTag.innerText = data.data.origin.author;
            }
          }
        };
        xhr.send();
    }

    jinrishiciLoad()
    </script>
    

</html>