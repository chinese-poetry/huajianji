<html>
    <head>
        <meta charset="utf-8">
        
    
        <meta name="author"  content="JackeyGao">
        <meta name="description" content="JackeyGao, 一个程序员的技术分享和对生活的理解.">
        <meta name="keywords"  content="JackeyGao, JackeyGao的日记本, Python, Django, Vue.js, chinese-poetry">
        <title> 满井游记 | 初中文言文 </title>
        <meta name="viewport" content="width=device-width, initial-scale=1">
        <link rel="stylesheet" href="../../assets/global.css">
        <link rel="stylesheet" href="../../assets/theme.css">
        <link rel="stylesheet" href="../../assets/semantic/components/site.min.css">
        <link rel="shortcut icon" href="../../assets/images/favicon.ico" type="image/x-icon">
        <link rel="apple-touch-icon" sizes="128x128" href="../../assets/images/favicon.ico">
        <link rel="icon" href="../../assets/images/favicon.ico" type="image/x-icon">
        
    <link rel="stylesheet" href="../../assets/semantic/components/grid.min.css">

    </head>
    
    <body class="sk-green">
        <div id="main">
        
<div id="detail" class="ui stackable two column grid">
    <div class="zuo column">
        <div class="cover" style="background-image: url('../../images/polayoutu-00005.jpg');">
            <div class="intro">
                <div class="inner">
                来自: <a href="http://www.polayoutu.com/collections" target="blank">泼辣有图</a>
                </div>
            </div>
        </div>
    </div>
    <div class="you column">
        <div class="poetry">
            <div class="title">
                满井游记
            </div>
            <div class="author">
                袁宏道
            </div>

            <div class="content" style="padding-left: 1em;">
                
                <p>燕地寒，花朝节后，余寒犹厉。冻风时作，作则飞沙走砾。局促一室之内，欲出不得。每冒风驰行，未百步辄返。</p>
                 
                <p></p>
                 
                <p>廿二日天稍和，偕数友出东直，至满井。高柳夹堤，土膏微润，一望空阔，若脱笼之鹄。于时冰皮始解，波色乍明，鳞浪层层，清澈见底，晶晶然如镜之新开而冷光之乍出于匣也。山峦为晴雪所洗，娟然如拭，鲜妍明媚，如倩女之靧面而髻鬟之始掠也。柳条将舒未舒，柔梢披风，麦田浅鬣寸许。游人虽未盛，泉而茗者，罍而歌者，红装而蹇者，亦时时有。风力虽尚劲，然徒步则汗出浃背。凡曝沙之鸟，呷浪之鳞，悠然自得，毛羽鳞鬣之间皆有喜气。始知郊田之外未始无春，而城居者未之知也。</p>
                 
                <p></p>
                 
                <p>夫不能以游堕事而潇然于山石草木之间者，惟此官也。而此地适与余近，余之游将自此始，恶能无纪？己亥之二月也。</p>
                 
            </div>

            <hr class="line right">

            <div class="meta content">
                <p><a class="link under" href="../../www/list/初中文言文.html">初中文言文</a></p>
                <p></p>
                <p>明代</p>
            </div>

            
        </div>
    </div>
</div>

        <div class="mobile">
            <div id="footer" class="content">
                <div id="jinrishici-tag">长恨</div>
                <span id="jinrishici-sentence">自是人生长恨水长东.</span>
            </div>

            <div class="end content">
                <p>© 中文诗词 2018</p>
            </div>
        </div>
        </div>
    </body>
    
    
    <script>
    // 今日诗词
    function jinrishiciLoad () {
        var xhr = new XMLHttpRequest();
        xhr.open('get', 'https://v2.jinrishici.com/one.json');
        xhr.withCredentials = true;
        xhr.onreadystatechange = function () {
          if (xhr.readyState === 4) {
            var data = JSON.parse(xhr.responseText);
            // 处理示例
            var gushici = document.getElementById('jinrishici-sentence');
            gushici.innerText = data.data.content;
            var gushiciTag = document.getElementById('jinrishici-tag');
            gushiciTag.innerText = data.data.matchTags[0];
          }
        };
        xhr.send();
    }

    jinrishiciLoad()
    </script>
    

</html>